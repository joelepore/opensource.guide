---
lang: it
title: Creare community accoglienti
description: Creare una community che incoraggia le persone ad utilizzare, contribuire e venerare il tuo progetto.
class: building
order: 4
image: /assets/images/cards/building.png
related:
  - best-practices
  - coc
---

## Prepara il tuo progetto al successo

Hai avviato il tuo progetto, si sta spargendo la voce, e le persone lo stanno guardando. Ottimo! Ora, come fai a far sì che rimangano nei paraggi?

Una community accogliente è un investimento per il futuro del tuo progetto e per la tua reputazione. Se il tuo progetto ha appena iniziato a vedere i suoi primi contributi, comincia con l'offrire ai primi contributor una buona esperienza, e rendi appetibile il loro ritorno.

### Falli sentire i benvenuti

Un modo di pensare alla community del tuo progetto è quello che @MikeMcQuaid chiama l'[imbuto dei contributor (contributor funnel)](https://mikemcquaid.com/2018/08/14/the-open-source-contributor-funnel-why-people-dont-contribute-to-your-open-source-project/):

![Contributor funnel](/assets/images/building-community/contributor_funnel_mikemcquaid.png)

Man mano che costruisci la tua community, considera come qualcuno all'apice dell'imbuto (un potenziale utente) possa teoricamente raggiungere il fondo (diventando un maintainer attivo). Il tuo obiettivo è ridurre l'attrito ad ogni stadio dell'esperienza del contributor. Quando la gente vince facile, è incentivata a fare di più.

Comincia con la tua documentazione:

* **Rendi l'utilizzo del tuo progetto semplice** [Un README amichevole](../starting-a-project/#writing-a-readme) ed esempi di codice chiari renderanno più semplice l'inizio del lavoro da parte di coloro che si ritrovano sul tuo progetto.
* **Spiega in modo chiaro come contribuire**, utilizzando [il tuo file CONTRIBUTING](../starting-a-project/#writing-your-contributing-guidelines) e mantenendo le tue issue aggiornate.
* **Buone prime issue**: Per aiutare nuovi contributor ad iniziare, considera esplicitamente [di contrassegnare quelle issue semplici e adatte a principianti come tali](https://help.github.com/en/articles/helping-new-contributors-find-your-project-with-labels). Github si prenderà cura di rendere quelle issue visibili in altri posti sulla piattaforma, incrementando i contributi utili, e riducendo l'attrito degli utenti che affrontano issue troppo difficili per il loro livello.

[Il sondaggio di GitHub del 2017 sull'open source](http://opensourcesurvey.org/2017/) mostra che la documentazione confusa o incompleta è il più grande problema per gli utenti dell'open source. Una buona documentazione invita le persone a interagire con il tuo progetto. Prima o poi, qualcuno invierà una issue o una pull request. Usa queste interazioni come opportunità per indirizzare quel qualcuno verso il fondo dell'imbuto.

* **Quando qualcuno si ritrova sul tuo progetto, ringrazialo per il loro interesse!** Occorre soltanto un'esperienza negativa per far sì che qualcuno non voglia ritornare.
* **Sii reattivo.** Se non rispondi alla loro issue per un mese, ci sono buone probabilità che abbiano già dimenticato il tuo progetto.
* **Mantieni una mente aperta rispetto a quali contributi accetterai** Molti contributor cominciano con un piccolo bug report o una piccola soluzione. Ci sono [molti modi di contribuire](../how-to-contribute/#what-it-means-to-contribute) ad un progetto. Lascia che le persone aiutino come vogliono aiutare.
* **Se c'è un contributo con cui non sei d'accordo,** ringraziali per la loro idea e [spiega perchè](../best-practices/#impara-a-dire-di-no) non è adatto allo scope del progetto, fornendo il link alla documentazione relativa se disponibile.

<aside markdown="1" class="pquote">
  <img src="https://avatars.githubusercontent.com/mikeal?s=180" class="pquote-avatar" alt="avatar">
  Contribuire all'open source talvolta è più facile per qualcuno che per altri. C'è molta paura di essere rimproverati per non aver fatto qualcosa nel modo corretto o non adatto. (...) Dando uno spazio dove i contributor possono contribuire anche con minori conoscenze tecniche (documentazione, contentuti web markdown, ecc.) puoi ridurre in maniera drastica quei timori.

  _Contributing to open source is easier for some than others. There's a lot of fear of being yelled at for not doing something right or just not fitting in. (...) By giving contributors a place to contribute with very low technical proficiency (documentation, web content markdown, etc) you can greatly reduce those concerns._
  <p markdown="1" class="pquote-credit">
— @mikeal, ["Growing a contributor base in modern open source"](https://opensource.com/life/16/5/growing-contributor-base-modern-open-source)
  </p>
</aside>

La maggior parte dei contributor open source sono "contributor casual": persone che contribuiscono al progetto soltanto occasionalmente. Un contributor occasionale potrebbe non avere il tempo di rimanere aggiornato perfettamente con il tuo progetto. Per questo, il tuo compito è di rendere semplice il suo contributo.

Incoraggiare gli altri contributor è anche un investimento per te stesso. Quando stimoli i tuoi più grandi fan a eseguire il lavoro per cui sono più appassionati, c'è molta meno pressione rispetto a fare tutto da soli.

### Documenta tutto

<aside markdown="1" class="pquote">
  <img src="https://avatars.githubusercontent.com/janl?s=180" class="pquote-avatar" alt="avatar">
  Sei mai stato ad un evento (tech) dove non conoscevi nessuno, ma tutti gli altri sembravano fossero in gruppi a chiacchierare come vecchi amici? (...) Ora immagina che vuoi contribuire ad un progetto open source, ma non vedi perchè o come farlo.

  _Have you ever been to a (tech-) event where you didn't know anyone, but everyone else seemed to stand in groups and chat like old friends? (...) Now imagine you want to contribute to an open source project, but you don't see why or how this is happening._
  <p markdown="1" class="pquote-credit">
— @janl, ["Sustainable Open Source"](https://web.archive.org/web/20200723213552/https://writing.jan.io/2015/11/20/sustainable-open-source.html)
  </p>
</aside>

Quando incominci un nuovo progetto, potrebbe venire naturale tenere il tuo lavoro privato. Ma i progetti open source prosperano quando documenti il tuo processo pubblicamente.

Quando annoti il tuo processo, più persone possono partecipare ad ogni passo del tuo percorso. Potresti ricevere aiuto su qualcosa di cui non sapevi nemmeno di aver bisogno. 

Annotare significa più di una semplice trasposizione della documentazione puramente tecnica. Ogni volta che senti l'impulso di scrivere qualcosa o di discuterlo privatamente, domandati se puoi renderlo pubblico.

Sii trasparente rispetto al tuo piano d'azione (roadmap), ai tipi di contributi che cerchi, a come i contributi sono revisionati, o al perchè hai preso certe decisioni.

Se noti che diversi utenti hanno lo stesso problema, documenta le tue risposte nel README.

Per i meeting, considera la pubblicazione delle tue note o dei punti da ricordare in una issue pertinente. Il feedback che riceverai tramite questo livello di trasparenza potrebbe sorprenderti.

Documentare tutto comprende anche il lavoro che fai. Se stai lavorando su un aggiornamento considerevole per il tuo progetto, mettilo in una pull request e marcalo come work in progress (WIP). Così facendo gli altri potranno sentirsi al più presto parte del processo.

### Sii reattivo

Mentre [promuovi il tuo progetto](../finding-users), riceverai feedback da diverse persone. Potrebbero avere domande su come funzionano le cose, o potrebbero aver bisogno di aiuto su come cominciare.

Cerca di rimanere reattivo quando qualcuno invia una issue, una pull request, o fa domande sul tuo progetto. Quando rispondi in fretta, li farai sentire parte di un dialogo e saranno più entusiaste a partecipare.

Anche se non riesci a controllare la request immediatamente, prendendo atto e rendendo nota l'intenzione di volerla revisionare a breve, fa sì che il livello di coinvolgimento aumenti. Ecco come @tdreyno ha risposto a una pull request su [Middleman](https://github.com/middleman/middleman/pull/1466):

![Middleman pull request](/assets/images/building-community/middleman_pr.png)

[Uno studio condotto da Mozilla](https://docs.google.com/presentation/d/1hsJLv1ieSqtXBzd5YZusY-mB8e1VJzaeOmh8Q4VeMio/edit#slide=id.g43d857af8_0177) ha scoperto che i contributor che hanno ricevuto revisioni del codice entro le 48 ore, hanno avuto un tasso di ritorno e di ripetizione del contributo molto più alto.

Conversazioni relative al tuo progetto potrebbero anche avvenire in altri posti online come Stack Overflow, Twitter, o Reddit. Puoi attivare le notifiche su alcuni di questi siti per essere avvertito quando qualcuno menziona il tuo progetto.

### Offri alla tua community un posto dove radunarsi

Ci sono due ragioni per offrire alla tua community un posto dove può ritrovarsi.

La prima ragione è per le persone della community. Aiuta a far sì che ognuno si possa conoscere. Persone aventi interessi in comune vorrano inevitabilmente un posto dove possono parlarne. E quando la comunicazione è pubblica e accessibile, chiunque può leggere archivi passati per aggiornarsi e partecipare.

La seconda ragione è per te. Se non offri loro un posto pubblico dove possono parlare del tuo progetto, ti contatteranno direttamente. All'inizio, rispondere a messaggi privati "solo questa volta" potrebbe sembrare abbastanza semplice. Col passare del tempo, specialmente se il tuo progetto diventa popolare, sarai esausto. Resisti alla tentazione di parlare del tuo progetto in privato. Cerca invece di indirizzarli verso un canale pubblico designato.

La comunicazione pubblica può consistere in semplici accorgimenti come quello di incoraggiare le persone ad aprire una issue invece di mandarti una email direttamente o commentare sul tuo blog. Potresti inoltre configurare una mailing list o creare un account Twitter, Slack o un canale IRC predisposto alla discussione del tuo progetto. Oppure provali tutti!

[Kubernetes kops](https://github.com/kubernetes/kops#getting-involved) dedica ore d'ufficio ogni due settimane per aiutare membri della community:

> Kops inoltre, dedica un certo tempo ogni due settimane per offrire alla community assistenza e orientamento. I maintainer di Kops hanno messo da parte tempo specifico da dedicare al lavoro con i nuovi arrivati, aiutando con PRs (Pull Request), e discutendo nuove feature.
>
> Kops also has time set aside every other week to offer help and guidance to the community. Kops maintainers have agreed to set aside time specifically dedicated to working with newcomers, helping with PRs, and discussing new features.

Eccezioni di rilievo alla comunicazione pubblica sono: 1) problemi di sicurezza e 2) violazioni sensibili dei codici di condotta. Dovresti sempre avere un modo per permettere alle persone di segnalare queste problematiche privatamente. Se non vuoi utilizzare la tua email personale, configura un indirizzo email dedicato.

## Fai crescere la tua community

Le community sono estremamente potenti. Tale potere può essere una benedizione così come una maledizione, a seconda di come viene esercitato. Man mano che la community del tuo progetto cresce, ci sono modi per facilitare il suo divenire una forza costruttiva, anzichè una distruttiva.

### Non tollerare i malintenzionati

Qualunque progetto popolare attrarrà inevitabilmente persone che vogliono danneggiare, piuttosto che aiutare, la tua community. Potrebbero cominciare discussioni inutili, discutere di feature insignificanti, o intimidire altre persone.  

Adotta il più possibile una polizza tolleranza zero rispetto a questo tipo di persone. Se non controllate, queste persone negative creeranno esperienze sgradevoli che potrebbero persino indurre altri membri ad abbandonare la community.

<aside markdown="1" class="pquote">
  <img src="https://avatars.githubusercontent.com/okdistribute?s=180" class="pquote-avatar" alt="avatar">
  La verità è che avere una community incoraggiante e solidale è essenziale. Non riuscirei mai a fare questo lavoro senza l'aiuto dei miei colleghi, sconosciuti amichevoli dell'internet, e canali IRC loquaci. (...) Non accontentarti di meno. Non accontentarti degli stronzi.

  _The truth is that having a supportive community is key. I'd never be able to do this work without the help of my colleagues, friendly internet strangers, and chatty IRC channels. (...) Don't settle for less. Don't settle for assholes._
  <p markdown="1" class="pquote-credit">
— @okdistribute, ["How to Run a FOSS Project"](https://okdistribute.xyz/post/okf-de)
  </p>
</aside>

Le discussioni abituali su aspetti banali del tuo progetto distraggono gli altri, te stesso, e impediscono che ci si possa concentrare su mansioni importanti. Potrebbe succedere che nuove persone appena giunte sul tuo progetto vedano queste conversazioni e decidano di non partecipare.

Quando noti comportamenti negativi nel tuo progetto, rendilo noto pubblicamente. Spiega, in un tono cortese ma risoluto, come mai il loro comportamento è inaccettabile. Se il problema persiste, potrebbe essere il caso di [chieder loro di andarsene](../code-of-conduct/#enforcing-your-code-of-conduct). Il tuo [codice di condotta](../code-of-conduct/) può essere una guida costruttiva per questo tipo di conversazioni.

### Incontra i contributor dove sono

Più la tua community cresce, più diventa importante avere buona documentazione. Contributor occasionali, i quali potrebbero non avere ancora familiarità con il tuo progetto, leggeranno la tua documentazione per capire velocemente il contesto di cui hanno bisogno.

Nel tuo file CONTRIBUTING, spiega esplicitamente come i nuovi contributor possono iniziare. A questo fine potresti anche creare una sezione dedicata. [Django](https://github.com/django/django), per esempio, ha una landing page speciale per dare il benvenuto a nuovi contributor.

![Django new contributors page](/assets/images/building-community/django_new_contributors.png)

Nella tua coda di issue, marca bug come adatti a diversi tipi di contributor: per esempio, [_"first timers only"_](https://kentcdodds.com/blog/first-timers-only), _"good first issue"_, oppure _"documentation"_. [Queste "labels"](https://github.com/librariesio/libraries.io/blob/6afea1a3354aef4672d9b3a9fc4cc308d60020c8/app/models/github_issue.rb#L8-L14) rendono semplice e veloce, per chi non conosce il tuo progetto, dare un'occhiata alle tue issue e iniziare.

Infine, usa la tua documentazione per far sentire tutti i benvenuti in ogni fase del percorso.

Non interagirai con la maggior parte delle persone che atterreranno sul tuo progetto. Ci potrebbero essere contributi che nemmeno riceverai perchè qualcuno potrebbe essersi sentito impaurito o non sapeva da dove cominciare. Bastano poche parole gentili e incoraggianti per far sì che qualcuno non abbandoni il tuo progetto frustrato.


Per esempio, ecco come [Rubinius](https://github.com/rubinius/rubinius/) comincia [la sua guida contributing](https://github.com/rubinius/rubinius/blob/HEAD/.github/contributing.md):

>Volevamo cominciare col ringraziarti per aver scelto di utilizzare Rubinius. Questo progetto è un lavoro d'amore, e apprezziamo tutti gli utenti che trovano bug, migliorano i tempi di esecuzione, e aiutano con la documentazione. Ogni contributo è importante, quindi grazie per la tua partecipazione. Detto ciò, ecco alcune linee guida che ti chiediamo di seguire in modo da poter gestire con successo la tua issue.
>
>We want to start off by saying thank you for using Rubinius. This project is a labor of love, and we appreciate all of the users that catch bugs, make performance improvements, and help with documentation. Every contribution is meaningful, so thank you for participating. That being said, here are a few guidelines that we ask you to follow so we can successfully address your issue.

### Condividi un senso di proprietà sul progetto

<aside markdown="1" class="pquote">
  <img src="https://avatars.githubusercontent.com/sagesharp?s=180" class="pquote-avatar" alt="avatar">
  I tuoi leader avranno opinioni diverse, come è consono che sia in tutte le community sane! Ciò nonostante, occorre prendere certi accorgimenti per assicurarsi che le voci più rumorose non vincano sempre su quelle meno prominenti. In modo da poter essere anche quest'ultime sentite.

  _Your leaders will have different opinions, as all healthy communities should! However, you need to take steps to ensure the loudest voice doesn't always win by tiring people out, and that less prominent and minority voices are heard._
  <p markdown="1" class="pquote-credit">
— @sagesharp, ["What makes a good community?"](https://sage.thesharps.us/2015/10/06/what-makes-a-good-community/)
  </p>
</aside>

Le persone sono più entusiaste a contribuire quando hanno la sensazione che il progetto sia loro. Questo non significa che tu debba rinunciare alla tua visione di progetto o accettare contributi che non vuoi. Ma dando maggiore e maggiore credito al lavoro altrui, man mano incrementerai la possibilità che i tuoi contributor rimangano nei paraggi.

Vedi se riesci a trovare modi per condividere il senso di proprietà del tuo progetto il più possibile. Ecco alcune idee:

* **Resisti alla tentazione di risolvere bug semplici (non critici).** Usali come opportunità per reclutare nuovi contributor, o per fare da mentore a chi vuole contribuire. Inizialmente potrebbe sembrare non naturale, ma col passare del tempo ne varrà l'investimento. Per esempio, @michaeljoseph ha richiesto ai contributor di inviare una pull request su una issue [Cookiecutter](https://github.com/audreyr/cookiecutter), piuttosto che risolverla da sè.

![Cookiecutter issue](/assets/images/building-community/cookiecutter_submit_pr.png)

* **Aggiungi un file CONTRIBUTORS o AUTHORS al tuo progetto** che elenca tutti coloro che hanno contribuito al tuo progetto, come fa [Sinatra](https://github.com/sinatra/sinatra/blob/HEAD/AUTHORS.md). 

* Se hai una community grande, **manda una newsletter o scrivi un post nel blog** ringraziando i contributor. Quelli di Rust [This Week in Rust](https://this-week-in-rust.org/) e Hoodie [Shoutouts](http://hood.ie/blog/shoutouts-week-24.html) sono due buoni esempi. 

* **Dai a ogni contributor l'accesso ai commit.** @felixge ha scoperto che questo rende le persone [più motivate a migliorare le loro patch](https://felixge.de/2013/03/11/the-pull-request-hack.html), e ha persino trovato nuovi maintainer per progetti a cui non aveva lavorato per un po' di tempo.

* Se il tuo progetto è su GitHub, **sposta il progetto dal tuo account personale a un'[Organizzazione](https://help.github.com/articles/creating-a-new-organization-account/)** e aggiungi almeno un admin di backup. Le organizzazioni rendono più facile lavorare ai progetti con collaboratori esterni.

Nella realtà [la maggior parte dei progetti ha solo](https://peerj.com/preprints/1233.pdf) uno o due maintainer che fanno gran parte del lavoro. Più il tuo progetto è grande, e più la tua community è vasta, più sarà facile trovare chi ti dà una mano.

Anche se potresti non sempre trovare qualcuno che soddisfi le tue esigenze, pubblicare un segnale aumenta le probabilità che altre persone contribuiscano. E prima inizi, prima le persone potranno aiutarti. 

<aside markdown="1" class="pquote">
  <img src="https://avatars.githubusercontent.com/gr2m?s=180" class="pquote-avatar" alt="avatar">
  [È nel tuo] miglior interesse reclutare contributor a cui piace e che sanno fare ciò che tu non vuoi o non sai fare. Ti piace programmare, ma non rispondere alle issue? Allora trova chi all'interno della community sa e vuole farlo e lascialo fare.

  _\[It's in your\] best interest to recruit contributors who enjoy and who are capable of doing the things that you are not. Do you enjoy coding, but not answering issues? Then identify those individuals in your community who do and let them have it._
  <p markdown="1" class="pquote-credit">
— @gr2m, ["Welcoming Communities"](http://hood.ie/blog/welcoming-communities.html)
  </p>
</aside>

## Risolvere i conflitti

Nelle prime fasi del tuo progetto, prendere le decisioni importanti è semplice. Quando vuoi fare qualcosa, semplicemente la fai. 

Man mano che il tuo progetto cresce, più persone si interessano alle decisioni che prendi. Anche se non hai una grande community di contributor, se il tuo progetto ha tanti utenti, ci saranno utenti che diranno la loro sulle tue decisioni o che troveranno problemi.

Per la maggior parte dei casi, se hai coltivato una community amichevole e rispettosa, e hai documentato i tuoi processi apertamente, la tua community dovrebbe essere in grado di trovare la soluzione. Ma a volte si incappa in problemi un po' più difficili da affrontare.

### Imposta i canoni di gentilezza

Quando la tua community è alle prese con un problema difficile, gli animi potrebbero scaldarsi. Le persone potrebbero diventare arrabbiate o frustrate e prendersela l'un l'altro, o con te.

Il tuo lavoro come maintainer è di evitare lo sviluppo di queste situazioni. Anche se hai un'opinione decisa sul topic, prova a fare da moderatore o da coordinatore, anziché fomentare il litigio spingendo le tue idee. Se qualcuno si comporta in maniera scortese o prova a monopolizzare la conversazione, [agisci immediatamente](../building-community/#non-tollerare-i-malintenzionati) per mantenere la discussione civile e produttiva.

<aside markdown="1" class="pquote">
  <img src="https://avatars.githubusercontent.com/kennethreitz?s=180" class="pquote-avatar" alt="avatar">
  Come maintainer di progetto, è estremamente importante essere rispettosi verso i tuoi contributor. Loro spesso prendono davvero sul personale ciò che dici.

  _As a project maintainer, it's extremely important to be respectful to your contributors. They often take what you say very personally._
  <p markdown="1" class="pquote-credit">
— @kennethreitz, ["Be Cordial or Be on Your Way"](https://web.archive.org/web/20200509154531/https://kenreitz.org/essays/be-cordial-or-be-on-your-way)
  </p>
</aside>

Altre persone cercano in te una guida. Dai il buon esempio. Puoi sempre esprimere delusione, infelicità, o preoccupazione, ma fallo con calma.

Mantenere la calma non è facile, ma dimostrare la leadership migliora la salute della tua community. L'internet ti ringrazia. 

### Tratta il tuo README come una costituzione

Il tuo README è [molto più di un semplice elenco di istruzioni](../starting-a-project/#writing-a-readme). È anche un'occasione per parlare dei tuoi obiettivi, della visione del progetto, e del piano d'azione (roadmap). Se le persone sono eccessivamente concentrate sul discutere una particolare funzione, potrebbe aiutare rivisitare il tuo README e parlare della visione completa del tuo progetto. Concentrarsi sul README, inoltre, depersonalizza la conversazione, permettendoti di avere una discussione costruttiva. 

Alcuni progetti usano un sistema a voti per intraprendere le decisioni più importanti. Sebbene sia ragionevole a primo vista, il voto enfatizza il raggiungimento di una "risposta", invece di ascoltare e affrontare i problemi degli altri. 

Il voto può diventare politico, quando i membri della community si sentono spinti a scambiarsi favori l'un l'altro o a votare in un certo modo. Non tutti votano, peraltro, che sia la [maggioranza silenziosa](https://ben.balter.com/2016/03/08/optimizing-for-power-users-and-edge-cases/#the-silent-majority-of-users) della tua community, oppure utenti che non sapevano che fosse in corso una votazione.

A volte, il voto è un necessario ago della bilancia. Per quanto sei in grado, tuttavia, enfatizza la ["ricerca del consenso"](https://en.wikipedia.org/wiki/Consensus-seeking_decision-making) piuttosto che il consenso.  

Attraverso un processo di ricerca del consenso i membri della community discutono dei problemi principali fino a quando non sentono di essere stati ascoltati adeguatamente. Quando ormai sono rimasti solo i problemi secondari, la community va avanti. La "ricerca del consenso" riconosce che una community potrebbe non riuscire a raggiungere una risposta perfetta. Al contrario, dà priorità all'ascolto e alla discussione.

<aside markdown="1" class="pquote">
  <img src="https://avatars.githubusercontent.com/lee-dohm?s=180" class="pquote-avatar" alt="avatar">
  Parte del motivo per cui per le issue di Atom non esiste un sistema di votazione è perché il team di Atom non seguirebbe tale sistema in ogni caso. A volte dobbiamo decidere quello che noi pensiamo sia giusto anche se è malvisto. (...) Quello che posso offrire e promettere...è che il mio lavoro è quello di ascoltare la community.

  _Part of the reason why a voting system doesn't exist for Atom Issues is because the Atom team isn't going to follow a voting system in all cases. Sometimes we have to choose what we feel is right even if it is unpopular. (...) What I can offer and pledge to do...is that it is my job to listen to the community._
  <p markdown="1" class="pquote-credit">
— @lee-dohm on [Atom's decisionmaking process](https://discuss.atom.io/t/prioritize-issues-feature-requests-based-on-voting-system/27642/2)
  </p>
</aside>

Anche se in realtà non adotti un processo di ricerca del consenso, in qualità di project maintainer, è importante che le persone sappiano che le stai ascoltando. Far sì che gli altri si sentano ascoltati, e impegnarsi per risolvere le loro preoccupazioni, aiuta molto a diffondere situazioni delicate. Infine, segui le tue parole con le azioni.

Non prendere decisioni affrettate solo per il gusto di trovare una soluzione. Assicurati che tutti si sentano ascoltati e che tutte le informazioni siano state rese pubbliche prima di passare a una soluzione.

### Mantieni la conversazione incentrata sull'azione

Discutere è importante, ma c'è una differenza tra le conversazioni produttive e quelle non.

Supporta la discussione fin quando si sta muovendo verso la ricerca della soluzione. Se è evidente che una conversazione sta degenerando o andando fuori tema, e/o si stanno creando attacchi personali, o, ancora, le persone stanno cavillando sui piccoli dettagli, è ora di chiuderla. 

Permettere che queste conversazioni continuino non solo è negativo per la issue in sé, ma lo è anche per la salute della tua community. Passa il messaggio che questo tipo di conversazioni sono permesse o addirittura incoraggiate, e può allontanare le persone dal creare o risolvere issue future. 

Per ogni punto messo in luce da te o altri, chiediti, _"In che modo questo ci avvicina a una soluzione?"_

Se la conversazione inizia a degenerare, chiedi al gruppo, _"Quali sono i prossimi passi da fare?"_ per far riprendere il filo del discorso.

Se la conversazione è chiaramente un vicolo cieco, e non sai bene cosa fare, o quello che c'era da fare è già stato fatto, chiudi la issue e spiega perché l'hai chiusa.

<aside markdown="1" class="pquote">
  <img src="https://avatars.githubusercontent.com/kfogel?s=180" class="pquote-avatar" alt="avatar">
  Guidare una discussione verso la produttività senza essere invadenti è un'arte. Non funzionerà semplicemente ammonire le persone spingendole a non perdere tempo, o chiederle di non scrivere a meno che non abbiano qualcosa di costruttivo da dire. (...) Bisogna invece suggerire le condizioni per andare avanti: fornire una strada, un percorso da seguire che porti ai risultati desiderati, senza però dare l'impressione di dettare condotta.

  _Guiding a thread toward usefulness without being pushy is an art. It won't work to simply admonish people to stop wasting their time, or to ask them not to post unless they have something constructive to say. (...) Instead, you have to suggest conditions for further progress: give people a route, a path to follow that leads to the results you want, yet without sounding like you're dictating conduct._
  <p markdown="1" class="pquote-credit">
— @kfogel, [_Producing OSS_](https://producingoss.com/en/producingoss.html#common-pitfalls)
  </p>
</aside>

### Scegli saggiamente le tue battaglie

Il contesto è importante. Considera chi è coinvolto nella discussione e il modo in cui rappresenta il resto della community.

Tutti nella community sono infastiditi, o addirittura coinvolti, da questo problema? O è un rompiscatole solitario? Non ti dimenticare di considerare anche i membri silenziosi della tua community, non solo le voci attive.

Se il problema non rappresenta le necessità della maggior parte della tua community, potresti dover semplicemente riconoscere e accettare le lamentele di quel gruppo ridotto di persone. Se è un problema ricorrente senza una soluzione evidente, indirizza le persone verso le discussioni precedenti del tema e chiudi il thread.

### Identifica un ago della bilancia della community

Con una buona mentalità e una comunicazione chiara, le situazioni più difficili sono risolvibili. Tuttavia, anche durante una conversazione produttiva, ci possono semplicemente essere diverse opinioni su come procedere. In questi casi, identifica una persona o un gruppo di persone che fungono da ago della bilancia.

L'ago della bilancia potrebbe essere il maintainer principale del progetto, o potrebbe essere un piccolo gruppo di persone che prendono una decisione basandosi sul voto. Idealmente, identificherai l'ago della bilancia e il processo associato in un file GOVERNANCE prima di doverlo utilizzare.

Il tuo ago della bilancia, però, dovrebbe essere l'ultima spiaggia. I problemi controversi sono un'opportunità per la tua community di crescere e imparare. Cogli queste opportunità e usa un processo collaborativo per raggiungere una soluzione ove possibile.

## La community è il ❤️ dell'open source

Le community sane e in crescita alimentano le migliaia di ore dedicate all'open source ogni settimana. Molti contributor indicano altre persone come il motivo per cui lavorano - o non lavorano - all'open source. Imparando a sfruttare questo potere in maniera costruttiva, aiuterai qualcuno là fuori a vivere un'esperienza dell'open source indimenticabile. 
